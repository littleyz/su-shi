# 1045 乙酉 10岁
- 庆历五年 
- 是年苏洵游学四方，苏轼母亲程氏遂担起教育苏轼的责任。 

《苏东坡先生本传》：“生十年，父洵游学四方，母程氏亲授以书，闻古今成败，辄能语其要。”   
苏辙《东坡先生墓志铭》云：“公生十年而先君宦学四方，太夫人亲授以书。问古今成败，辄能语其要。太夫人读东汉史至《范滂传》，慨然太息，公侍侧曰：‘某若为滂，夫人亦许之否乎？’夫人曰：‘汝能为滂，吾顾不能为滂母耶？’公亦奋厉有当世志。太夫人喜曰：‘吾有子矣。’”  
《大全集》载东坡少时语云：“秦少章言东坡十来岁，老苏曾令作《夏侯太初论》有‘人能碎千金之璧，不能无失声于破釜；能搏猛虎，不能无变色于蜂虿’之语。老苏爱此论。年少所作，故不传。”  
赵德麟所编《侯鲭录》云：东坡年十岁，在乡里见老苏诵欧公《谢宣召赴学士院仍谢赐对衣金带及马表》，老苏令坡拟之，其间有“匪伊垂之带有余，非敢后也马不进。”老苏喜曰：“此子他日当自用之。”   
是年黄庭坚生。 
